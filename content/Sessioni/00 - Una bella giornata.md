## Giorno del [[Mercato reale di Primavera]]

È il giorno del [[Mercato reale di Primavera]], e i vari personaggi sono in giro per la città. 

[[Gildor]] si aggira nella parte del mercato che si occupa di gioielli, in cerca di una preda da poter derubare; in questo caso le 2 malcapitate sono 2 anziane signore chiamate [[Ruby & Smery|Ruby e Smery]], che sono state rimorchiate al punto da svenire in una pozzanghera di liquido non meglio specificato. Una volta aver fatto i suoi “acquisti [[Usi e costumi#Commercio|Vinted]]”, per evitare problemi con le due signore svenute, si è diretto alla locanda da loro indicata per poter pranzare e controllare meglio il malloppo.

[[Eymeria]] è in una locanda ad ascoltare il gruppo metal “[[Le Barbe Stronze]]”. Una volta finito il concerto è andata a chiedergli come facessero a suonare con un suono così metallico, tuttavia dopo aver ottenuto risposta (scoprendo quindi di essere troppo povera per poterlo fare), e aver rifiutato un loro autografo, hanno attaccato briga con lei. Dopo averne congelato uno e aver steso gli altri [[Eymeria]] si è data alla fuga, scappando nella prima taverna che ha visto: la [[Locanda del Tetto Splendente]]. Appena arrivata in locanda incontra [[Lee]], un paladino di [[Tyr]] seduto a un tavolo in attesa del pranzo.

[[Elanor]] è in un negozio di antiquariato che sta acquistando sottobanco un libro sulla necromanzia. Dopo averlo acquistato si avvia verso il mercato, così da poter osservare le bancarelle mentre cerca un posto dove poter mettere qualcosa sotto i denti.

[[Charios]] si aggira tra monasteri e biblioteche, così da cercare altri monaci del vuoto interiore. Non trovando nessuno, prende alcuni libri nella biblioteca gestita da [[Lyn Saar]] e, dopo un breve siparietto con la bibliotecaria che rivela la sua non conoscenza del sesso opposto (no bitches proprio come nella vita vera, pensa un po’), si dirige verso il mercato in cerca di palline di riso. Non trovandone si dirige verso una locanda che aveva sentito nominare in quanto disposta a far pagare il pasto con un po’ di lavoro come lavapiatti.

Una volta arrivati tutti in locanda i vari personaggi sono stati fatti sedere allo stesso tavolo, in quanto hanno tutti ordinato pasta al forno. I vari personaggi dunque si presentano a vicenda e spiegano perché sono lì. Dopo un po’ arriva il pasto (si ringrazia il master perché era davvero buono), e il neo-formato party fa la conoscenza di [[Zog]], il taverniere. Dopo pranzo [[Charios]] va a lavare i piatti, e il resto del gruppo va a controllare la bacheca della taverna, su cui notano un manifesto di persona scomparsa e un annuncio di lavoro come guardie volontarie durante il [[Festival delle Luci]]. Una volta usciti dalla locanda tutto il party si dirige al forte di guardia per potersi arruolare come guardia volontaria.

Nonostante gli iniziali sospetti, la mancanza di personale ha la meglio, e il party viene accettato per il turno di guardia durante il festival, facendo la conoscenza di [[Todd Gerard]], una guardia di alto livello, e [[Glar Tivor]], il generale delle guardie. Inoltre [[Elanor]], che si era spacciata per una farmacista, è stata portata a curare una guardia che aveva dei dolori di pancia, facendogli somministrare degli anti-infiammatori.

Una volta usciti dal forte il party si è diviso.

[[Charios]] è andato in un monastero a cercare un monaco del vuoto interiore che gli era stato accennato da [[Zog]]. Arrivato in quel monastero è stato accolto da [[Luis]], il monaco della via bianca a capo del monastero, che lo ha avvisato di stare all’erta da presenze avverse in città, e che gli ha parlato poi del monaco del vuoto interiore conosciuto come [[Il Grigio]].

[[Elanor]] è corsa al mercato a cercare delle medicine che potessero effettivamente funzionare contro il male della guardia, ma una volta tornata al forte ha trovato la guardia di cui prima in perfetta salute.

[[Eymeria]] è andata a suonare in giro per la città per racimolare qualcosa (ha ottenuto 3 reggiseni, di cui uno della sua taglia).

[[Gildor]] è andato dapprima a smontare i diamanti incastonati nel bauletto rubato a [[Ruby & Smery]], per poi andare prima da [[Frank "er Carciofo"]], un informatore di sua conoscenza, per carpire informazioni, e poi dal suo vecchio amico [[Clod]] per vendere i diamanti del cofanetto.

[[Lee]] è andato a cercare informazioni sul manifesto della persona scomparsa, scoprendo che in realtà sono molti manifesti di persone diverse impilati uno sopra l’altro.

Una volta arrivata la sera il party si è riunito alla taverna, dove ha fatto la conoscenza di [[Zoglin Pindledorp]], l’ubriacone nonché buffone del villaggio. Dopo cena [[Charios]] e [[Lee]] sono andati a lavare i piatti, mentre gli altri sono andati direttamente in camera a fare le loro cose.

## Giorno del [[Festival delle Luci]]

Alle prime luci dell’alba Lee è andato a fare una corsetta e si è fermato al monastero dei paladini di [[Pelor]], dove ha incontrato [[Mark Stepvar|Mark]], che gli ha raccontato che stiano cercando personale in quanto spesso durante il festival delle luci delle “presenze” all’esterno delle mura si agitano, quasi come se stesse avvenendo qualcosa di soprannaturale.

[[Gildor]] è andato a cercare un po’ di informazioni, scoprendo che dietro alle sparizioni si potrebbe nascondere un’organizzazione criminale invischiata con la politica e con l’aristocrazia locale, che ultimamente ha iniziato a essere più aggressiva e a usare metodi sempre più discutibili.

Una volta arrivata la sera, con l’inizio del festival delle luci è iniziato il turno di guardia, durante il quale [[Charios]] e Lee sono stati assegnati come guardie a terra, mentre [[Elanor]], [[Eymeria]], e [[Gildor]] sono stati assegnati al turno sulle mura. Durante il discorso dei regnanti [[Loyd & Krystal|Loyd e Krystal]] è iniziato l’attacco da parte della gilda dei ladri, che tuttavia hanno mandato solo dei coboldi, con l’intento di inviare un messaggio al generale [[Glar Tivor|Tivor]].

Il messaggio era scritto in una lingua mista, contenente anche alcune parole in abissale, che fortunatamente [[Elanor]] comprende:

>Glarr Tivor -- 2 lune -- maledizione -- sangue acre.

Dopo aver letto il messaggio, [[Elanor]] ci rivela che il sangue acre è una malattia mortale di tipo pandemico. Nel mentre ce lo sta dicendo tuttavia un incendio scoppia non troppo lontano: è il negozio di [[Clod]]. Il party accorre al luogo dell’incendio e trova, tra le macerie, gli occhiali rotti di [[Clod]] vicino ad alcune chiazze di sangue.
